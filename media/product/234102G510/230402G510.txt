230402G510
رینگ 



رینگ پیستون چیست و چه وظیفه‌ای دارد؟

رینگ (Ring) به معنای حلقه، به اجزایی فلزی، پلاستیکی یا لاستیکی گفته می‌شود که دور جسم دیگری (عموما استوانه‌ای) حلقه بسته تسکیل می‌دهند. پیستون، برای انجام بهینه وظیفه خود نیاز به حرکت راحت و دور از اصطکاک درون سیلندر دارد. رینگ‌های پیستون  اصلی کیا و هیوندای این شرایط را برای آن ایجاد می‌کنند. به این ترتیب که پیستون که قطعه‌ای استوانه‌ای شکل و فلزی است روی بدنه خود شیارهایی دارد که برای قرار گرفتن رینگ‌های آن تعبیه شده‌اند. این رینگ‌ها با قرار گرفتن در محل مشخص شده فاصله‌ای چند میلیمتری بین پیستون و سیلندر ایجاد کرده و حرکت پیستون را درون سیلندر به دور از اصطکاک مدیریت می‌کنند. همچنین فضای درون سیلندر توسط پیستون و رینگ‌های آن به دو بخش تقسیم می‌شود. بخش بالایی پیستون محفظه احتراق و بخش پایینی فضای حرکت شاتون را تامین می‌کند. پیستون برای حرکت راحت در این فضا نیاز به فعالیت مداوم سیستم روان‌کاری و روغن سیال درون سیلندر دارد. همچنین نفوذ روغن به محفظه احتراق، منجر به ایجاد اختلال در روند اشتعال مخلوط سوخت و هوا و روغن سوزی موتور می‌شود. بنابراین این دو فضا باید به خوبی از یکدیگر تفکیک شده و عایق‌بنی دقیق بین آن‌ها صورت گیرد. این عایق‌بندی نیز از وظایف رینگ پیستون است. بنابراین می‌توان برای رینگ پیستون وظایف زیر را در نظر گرفت:

– کاهش تماس بین پیستون و جداره سیلندر تا جای ممکن، با ایجاد فاصله میلیمتری

– پیشگیری از اصطکاک سطوح پیستون و جداره سیلندر و ممانعت از فرسودگی بیش از حد این دو بخش

– هدایت روغن درون سیلندر و پیشگیری از نفوذ آن به محفظه احتراق

– عایق بندی محفظه احتراق و پیشگیری از نشت مخلوط سوخت و گاز از اطراف پیستون

– پیشگیری از نفوذ دود درون محفظه احتراق به سطح پایین پیستون و سیلندر

– انتقال گرما از پیستون به جداره سیلندر که دمای پایین تری دارد به منظور جلوگیری از افزایش بیش از حد دمای این قطعات و بالا رفتن استهلاک آن‌ها

بنابراین وظایف اصلی رینگ پیستون شامل عایق‌بندی کامل سیلندر و همچنین پیشگیری از استهلاک بیشتر این قطعات یعنی سیلندر و پیستون است. درنتیجه رینگ پیستون خود نیاز به مقاومت بالا در برابر ضربات و تماس مداوم و مقاومت گرمایی بالایی دارد. به همین دلیل این قطعه را از فلزی مقاوم به گرما و ضربه می‌سازند.

رینگ پیستون اصلی انواع خودرو های کیا و هیوندای در فروشگاه کیا امین موجود میباشد

انواع رینگ پیستون

پیستون دارای چند شیار روی بدنه خود و چند نوع رینگ روی این شیارها است. این رینگ‌ها بسته به محل کاربرد، جنس و فرم طراحی وظایف مختلفی را برعهده دارند. بر همین اساس رینگ‌های پیستون را به دو دسته تقسیم می‌کنند که عبارتند از:

روغنی
فشاری
تعداد رینگ‌های در هر پیستون از سه تا هفت عدد متغیر است که بسته به نوع موتور و تراکم مورد نظر مخلوط هوا و سوخت در آن تعیین می‌شود. به این ترتیب که معمولا در موتورهای بنزینی از سه یا چهار و موتورهای دیزلی از شش یا هفت رینگ استفاده می‌شود. در ادامه این دو نوع رینگ را با جزئیات بیشتر بررسی می‌کنیم.